# Oppgave 5: Min første nettside – portefølje og prosjektvisning

**Mål:**  
Lag din første komplette nettside i HTML og CSS. Denne siden skal være en *showreel* eller *portefølje* hvor du viser frem prosjektene du har jobbet med og kommer til å jobbe med i løpet av skoleåret – både innen IT og medieproduksjon. 
Dette inkluderer oppgaver fra HTML/CSS, bilder, videoer, 3D, lyd eller andre kreative prosjekter.

Senere i kurset skal vi lage en mer avansert versjon av denne nettsiden med **Jekyll og GitHub Pages**, men i denne oppgaven skal du gjøre det på *vanlig måte med HTML og CSS*.

---

## Hva nettsiden skal inneholde
- En **forside** (`index.html`) som presenterer deg og nettsiden
- En **prosjektside** med lenker eller visning av:
  - HTML/CSS-oppgaver
  - Bilder/fotoprosjekter
  - Videoer
  - Andre relevante arbeider du har laget
- En **om meg**-seksjon
- En **kontakt**-seksjon (kan være fiktiv)


## Tekniske krav
- Bruk minst **to HTML-sider** (f.eks. `index.html`, `prosjekter.html`, osv.)
- Bruk **CSS** til design og layout (gjerne med [Flexbox](https://www.w3schools.com/css/css3_flexbox.asp) eller [Grid](https://www.w3schools.com/css/css_grid.asp))

- Lag en ryddig mappestruktur. Eks.: 
```
/index.html
/style.css
/prosjekter.html
/img/
/video/
```
- Du kan gjenbruke innhold og design fra tidligere oppgaver


## Ekstra utfordringer (valgfritt)
- Lag et responsivt design som også fungerer på mobil
- Legg til en "mørk modus" med CSS-variabler
- Bruk en CSS-animasjon eller overgangseffekt


## Peer review
Før innlevering skal du gjennomføre en **peer review** med en medelev. Bruk sjekklisten og gi hverandre én positiv kommentar og én forbedringsidé.


## Arbeidskrav
- Minst **10 commits** som viser progresjon
- Bruke en egen dev-branch til utvikling som skal merges til main
- Alt arbeid skal pushes til GitHub for innlevering
